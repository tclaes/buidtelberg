---
title: Kennismaken
sections:
  - type: section_features
    bg: gray
    featureslist:
      - title: Het Pedagogisch Klimaat
        content: >-
          In de Buidtelberg trachten we met brede zorg te werken aan de
          ontplooiing van elk kind. We vertrekken daarom vanuit de hulpvraag van
          de kinderen. Het pedagogisch klimaat is daarop afgestemd en steunt op
          de pijlers ‘structuur’ en ‘warmte’. Gezien het specifieke karakter van
          ons type onderwijs, gaat er echter ook aandacht naar ‘individuele
          verschillen’ en ‘teamvorming’.


          Een woordje uitleg over al deze begrippen :\

          Binnen het pedagogisch klimaat leggen we de nadruk op ‘structuur’.
          Kinderen moeten weten hoe hun dag er uit ziet, waar hun klas is, welke
          leerkracht/therapeut er op welk moment is, hoe men kan omgaan met
          elkaar, … . Dit is voor onze kinderen vaak niet zo vanzelfsprekend en
          dient hun dan ook aangeboden/aangeleerd te worden. Met ‘structuur’
          bedoelen we dus het expliciet en doelgericht aanbieden van
          duidelijkheid en voorspelbaarheid in ruimte, tijd, inhoud en relaties
          via regels, omgangsvormen en grenzen.\

          Het pedagogisch klimaat mag echter geen kil gegeven zijn, vandaar dat
          we ook de nadruk leggen op de pijler ‘warmte’. Hiermee bedoelen we dat
          het aanbieden van de structuur op een respectvolle en aangepaste
          manier dient te gebeuren. Meer bepaald gaat het over het creëren van
          een open, positieve sfeer binnen de school, waardoor iedereen zich
          goed voelt. Niet elk kind heeft op dit vlak dezelfde noden dus is het
          noodzakelijk dat we blijven zoeken naar een gepast relatieaanbod voor
          elk kind, waarbij we steunen op acceptatie, geborgenheid en positieve
          bekrachtiging.


          \

          In onze school erkennen we dat elk kind een uniek persoontje is met
          eigen noden en behoeften. Vandaar dat we ook de nadruk leggen op de
          individuele verschillen tussen de kinderen. We streven er dus naar dat
          ieder kind mag zijn zoals hij/zij is. De warmte en structuur moet dus
          voortdurend afgestemd zijn op de individuele noden,
          opvoedingsbehoeften van elk kind.


          \

          Om dit alles te realiseren is een stevig team nodig. Het ontwikkelen
          van het team en de individuele teamleden is noodzakelijk om blijvend
          kritisch te zijn naar eigen functioneren en naar de school. Het team
          wil leren en openstaan voor vernieuwing.
        image: /images/schoolfeest-buidtelberg_20070603_068-1-_0.jpeg
        actions: []
      - title: Het onderwijsinhoudelijk aanbod
        content: >-
          In de Buidtelberg staan we stil bij wat kinderen moeten leren om op te
          groeien tot “goede” mensen. Het unieke van elk kind staat voorop. Ons
          aanbod is gericht op de harmonische ontwikkeling van de totale
          persoon: hoofd, hart en handen.


          Door ons aanbod brengen we kinderen in contact met alle componenten
          van de cultuur in volgende leergebieden:




          * Nederlands (ook tweede taal)

          * wiskundige initiatie en wiskunde

          * wereldoriëntatie

          * lichamelijke opvoeding

          * muzische vorming

          * leergebiedoverschrijdende thema’s

          * leren leren

          * sociale vaardigheden

          * godsdienst
        image: /images/denker.jpg
      - title: Wie komt in aanmerking?
        content: >-
          We bieden kleuter- en lager onderwijs aan voor kinderen met gedrags-
          en emotionele problemen ( type 3) en aan kinderen met
          autismespectrumstoornis (type 9), zonder verstandelijke beperking.


          Het gaat om kinderen bij wie op basis van gespecialiseerde
          multidisciplinaire diagnostiek, met inbegrip van psychiatrisch
          onderzoek, een van de volgende problematieken wordt vastgesteld:


          * een aandachtstekortstoornis met hyperactiviteit (type 3)

          * een oppositioneel-opstandige gedragsstoornis (type 3)

          * de gedragsstoornis in enge zin, 'conduct disorder'(type 3)

          * een angst- en stemmingsstoornis (type 3)

          * autismespectrumstoornis (type 9)


          Kinderen met bovenstaande problematiek kunnen via het CLB een verslag
          krijgen voor toegang tot onze school.


          Kinderen die ernstige gedrags -en emotionele problemen stellen maar
          waarbij nog geen kinderpsychiatrisch onderzoek heeft plaatsgevonden
          kinnen in sommige omstandigheden een voorlopig verslag voor toegang
          voor type 3 krijgen van het CLB.
      - title: Het kind in zijn context
        content: >-
          Een kind op onze school is geen losstaand gegeven, maar maakt steeds
          deel uit van zijn/haar context. We vinden het belangrijk om in
          verbinding te staan met het gezin /opvoedingsverantwoordelijken om zo
          optimale groeikansen tot stand te kunnen brengen.
        image: /images/5-1-.jpg
      - title: Algemene werking
        content: >-
          De kinderen in onze school hebben het vaak moeilijk gedragsmatig en
          emotioneel. Dit kan ook een invloed hebben op hun schools
          functioneren. We proberen het gedrag en de gevoelens van elk kind
          steeds te begrijpen vanuit hun problematiek, zodat kinderen zich
          begrepen voelen. Vertrekkende vanuit de competenties van elk kind
          zoeken we samen naar wat hij/zij nodig heeft om als persoontje te
          groeien en dit ook in relatie met anderen.


          Bij de start van de schoolcarrière in de Buidtelberg bepaalt het
          multidisciplinaire team wat de noden zijn van het kind, op
          socio-emotioneel en leerinhoudelijk vlak. We baseren ons hiervoor op
          informatie vanuit de intake, kinderpsychiatrische verslagen, info van
          het CLB, info van de vorige school en eigen observaties/onderzoeken.


          Op de klassenraad wordt vervolgens een handelingsplan opgesteld.




          Doorheen het schooljaar wordt elk kind een aantal keren uitgebreid
          besproken om dit handelingsplan te evalueren en bij te stellen waar
          nodig.
        image: /images/123rfkinderen1.jpg
      - title: De klas als veilige uitvalsbasis.
        content: >-
          Algemeen:\

          In het klasgebeuren wordt er een strikte **structuur** toegepast. De
          structuur wordt in combinatie met **warmte** voor ieder kind gebracht.
          Deze preventieve maatregelen brengen heel wat rust bij een groot
          aantal kinderen. Een positieve beloning is dan ook een belangrijk
          aspect in het klasgebeuren.\

          De ontwikkeling op schools gebied is harmonieus verdeeld over alle
          leergebieden. Denkontwikkeling trainen vinden wij ook heel belangrijk
          in de volledige ontwikkeling van het kind.\

          Meer info hierover vind je in het hoofdstuk " onderwijsinhoudelijk
          aanbod en ontwikkelingsvisie Wat is de Buidtelberg?".


          Kleine klasgroepen\

          De klasgroepen zijn kleiner dan in het gewone onderwijs. Er zijn
          maximum 10 leerlingen in elke klasgroep. Door deze kleine groepen kan
          er veel meer aandacht geschonken worden aan het kind als individu. Het
          kind kan hierdoor beter begeleid worden op leerinhoudelijk vlak en op
          sociaal en gedragsmatig vlak.\

          \

          Rapporten en toetsen\

          Leerlingen krijgen op regelmatige basis toetsen, deze worden ook
          steeds meegegeven zodat ouders de vooruitgang van hun kinderen kunnen
          volgen. Op het einde van elke semester wordt er een rapport voor
          iedere leerling gemaakt. Hierin worden de leerlingen op schools en
          gedragsmatig vlak geëvalueerd.


          Info-overdracht\

          Bij de aanvang van een nieuw schooljaar worden de ouders uitgenodigd
          voor een informatief gesprek rond de specifieke klaswerking. Ook
          worden hier de gewoontes van de school kenbaar gemaakt. Op het einde
          van ieder semester is er een uitvoerige bespreking , met de ouders
          waarbij zowel de leerresultaten als de sociaal emotionele vorderingen
          van het kind worden besproken.
        image: /images/dsc05848.jpeg
      - title: Autiwerking
        content: >-
          **Geïntegreerde autiwerking:**


          Voor de kinderen met een autisme spectrum stoornis is er een
          geïntegreerde auti-werking om zo aan de noden van elke leerling te
          voldoen.


          We zorgen voor een auti-vriendelijke schoolomgeving : duidelijke
          structuur (daglijn, vaste afspraken, ...), visualisaties
          (pictogrammen, tekeningen, ...), concrete hulpmiddelen (time-timer,
          koptelefoon, stappenplan, ...), ... . Dit geeft hen rust en
          veiligheid.\

          Ook zijn er kinderen die extra individuele of groepsondersteuning
          krijgen zoals het helpen verhelderen van sociale situaties en/of het
          aanleren van sociale vaardigheden. Dit leert hen om beter met elkaar
          om te gaan, meer zelfredzaam te worden en vooral om te ontwikkelen tot
          een uniek persoon.




          ![](/images/dscn2177_1.jpg)


          **Autivisie:**


          Zoals al onze leerlingen hier op school hebben kinderen met ASS ook
          hun specifieke problemen. Ze ondervinden problemen bij het opnemen en
          verwerken van informatie. Hierdoor gaan ze op een ongewone manier om
          met mensen en dingen. Hun beperkingen situeren zich op 3 domeinen:
          sociale interactie, communicatie en verbeelding.


          Enerzijds is het belangrijk dat de schoolomgeving zich aanpast aan de
          leerling. Om goed te functioneren op schools en sociaal-emotioneel
          vlak is het belangrijk voor deze kinderen dat de school voor hen rust
          en veiligheid biedt met veel voorspelbaarheid en duidelijkheid. We
          streven ernaar om aan de noden van elke individuele leerling te
          voldoen.\

          Anderzijds is het ook noodzakelijk dat de individuele leerling
          verschillende vaardigheden worden aangeleerd. Op deze manier willen we
          hen helpen om beter te leren omgaan met anderen, zelfredzamer te
          worden en vooral om beter te ontwikkelen tot een uniek persoon en met
          zijn of haar beperkingen te leren omgaan.


          Door de complexiteit van deze stoornis die tot alle terreinen van het
          functioneren doordringt is een goede samenwerking (tussen o.a.
          leerkrachten, therapeuten, ouders en CLB ...) zeer belangrijk.
          Klassenraden, overlegmomenten en oudercontacten zijn daarom erg
          belangrijk voor de informatieoverdracht en het samen zoeken naar
          hulpmiddelen of oplossingen voor problemen. We hechten daarnaast ook
          veel belang aan kennis en permanente vorming wat betreft autisme voor
          heel het schoolteam met veel respect voor het anders-zijn van onze
          leerlingen!


          Concrete uitwerking autivisie:


          *1. Geïntegreerde werking.*\

          Tot op heden streven we er naar om te werken met heterogene
          klasgroepen (dus geen homogene klassen met enkel leerlingen met ASS).
          In onze school zitten de leerlingen met ASS tussen de leerlingen met
          een andere problematiek. Wij zijn er van overtuigd dat kinderen
          onderling ook veel van elkaar kunnen leren en elkaar kunnen helpen. Op
          deze manier worden sociale contacten meer gestimuleerd.


          *2. Autivriendelijk.*\

          Zowel op de speelplaats als in de klas trachten we onze leerlingen op
          een autivriendelijke manier te benaderen. Sleutelwoorden hiervoor zijn
          structuur, voorspelbaarheid en duidelijkheid.


          Structuur:\

          - Duidelijke afspraken en regels in de school, klas en op de
          speelplaats . Deze zijn gevisualiseerd aan de hand van pictogrammen of
          woorden.


          Verhelderen in tijd:\

          - Elke klas maakt gebruik van een daglijn om de dagindeling te
          verduidelijken.\

          - De meeste klassen en therapeuten gebruiken een time-timer om de tijd
          te visualiseren.\

          - Klasagenda met aanduiding van schoolactiviteiten en speciale
          gebeurtenissen.


          Verhelderen in ruimte:\

          - Elke klas werkt met verschillende hoeken (vb computerhoek, leeshoek,
          speelhoek, 'rust'hoek, ...)\

          - In elke klas hebben alle materialen een vaste plaats.\

          - Afbakening van speelruimtes op de speelplaats (basketbalveld,
          voetbalveld, speeltuintje, rustig hoekje, fietsterrein, ...)


          Communicatie:\

          - Korte duidelijke instructies.\

          - Eenvoudig taalgebruik.\

          - Bij heel wat communicatie wordt er gebruik gemaakt van visualisaties
          (pictogrammen)


          Sociale vaardigheden:\

          - In alle klassen wordt wekelijks rond sociale vaardigheden gewerkt
          o.a. het gebruik van het programma 'Sociale talenten'. Elke maand
          staat een ander thema centraal waar aan gewerkt wordt (vb aardig zijn,
          een keuze maken, opkomen voor jezelf, ...).\

          - Er wordt elke dag veel aandacht besteed aan het verduidelijken van
          situaties, uitpraten van problemen, zoeken naar goede oplossingen voor
          een probleem, ...\

          - Aan de hand van een ABC-schema leren kinderen inzicht te krijgen in
          hun negatief gedrag en een betere oplossing te zoeken voor hun
          probleem.\

          - In elke klas wordt een individueel beloningssysteem gebruikt om de
          leerlingen zoveel mogelijk positief te benaderen en goed gedrag te
          stimuleren.


          *3. Extra begeleiding.*\

          Kinderen met ASS kunnen extra begeleiding krijgen wat betreft sociale
          vaardigheden. Individueel of in kleine groepjes wordt met hen gewerkt
          rond sociale vaardigheden die aangepast worden aan de individuele
          noden van deze leerlingen.\

          Naast extra ondersteuning rond sociale vaardigheden kunnen onze
          leerlingen met ASS ook begeleiding krijgen wat betreft uitleg rond hun
          diagnose of andere thema's.


          *4. Netwerk en overleg.*\

          Alle leerlingen worden jaarlijks minstens 2 keer besproken op een
          klassenraad. Tijdens de klassenraad zit een multidisciplinair team
          (psychologe, pedagoge, leerkracht, logopediste, IB ASS en CLB) samen
          en wordt er vertrokken vanuit de beeldvorming om een individueel
          handelingsplan op te stellen. Tijdens deze klassenraad wordt er bij
          leerlingen met ASS extra aandacht besteedt aan de noden van deze
          leerlingen. O.a. aan de hand van een 'hulpmiddelenblad' waarop
          aangeduid kan worden welke noden deze kinderen hebben en hoe we de
          kinderen hier zo goed mogelijk kunnen mee helpen.\

          Na elke klassenraad worden ouders op de hoogte gebracht zodat ook zij
          weten hoe hun kind het doet op school en welke inspanningen er voor
          hun kind op school gedaan worden. Tijdens de oudercontacten hebben
          ouders ook de mogelijkheid om leerkrachten, psycho-paramedisch
          personeel of directeur te spreken.\

          We hechten belang aan de samenwerking met maatschappelijke diensten en
          andere netwerken zoals CLB, thuisbegeleiding, internaat,
          psychiatrische dienst, ... Regelmatig wordt ook met deze diensten
          overleg gepland om informatie uit te wisselen en kinderen zo goed
          mogelijk te helpen.


          *5. Vorming team.*\

          Naast de externe vormingen over ASS, wordt er ook binnen onze school
          door personeelsleden vorming gegeven. Autisme komt hierbij regelmatig
          aan bod.


          ![]()
menus:
  kennismaken:
    title: Het pedagogisch klimaat
    weight: ''
template: kennismaken
---
